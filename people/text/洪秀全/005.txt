　　正當太平天國以疾風暴雨的聲勢，在短短一年多的時間，從廣西攻入湖南，進侵湖北，勢如破竹，實力不斷壯大，沿長江東下，連破九江、安慶，攻陷南京，清朝執政者大為震驚，咸豐皇帝頒布聖旨下令各省鄉紳、休假官員立刻興辦團練，保衛地方。所謂團練，相當於今日所稱的「民兵」。湖南湘潭人、禮部侍郎曾國藩因母親病逝回鄉守孝，接到皇帝聖旨，起用為幫辦湖南團練大臣，到湖南各縣招募、訓練鄉勇，建立「湘軍」。這支湘軍，成為太平天國日後的勁敵。

　　太平天國定都天京之後，開始策劃擴充勢力，東王楊秀清派遣大將林鳳祥、李開芳等領兵北伐中原，太平天國的用語稱為「掃北」，「直搗閻羅妖巢穴」。「掃北」大軍從陸路北上，進攻河南開封受挫，渡過黃河，進攻山西、直隸，又未能奪取城鎮，沿途將領戰死，兵員損耗，到天津城下，被清兵擊潰，「掃北」徹底失敗。

　　另一方面，東王派遣翼王石達開、丞相胡以晃等領兵「西征」，重新攻奪江西、安徽、湖北、湖南等省。胡以晃攻破安慶、九江，奪取江西省城南昌，而且繼續西進，湖北省震動，岳陽戒嚴。同一時間，另一支太平軍圍攻安徽省中部重鎮廬州，亦即合肥，廬州告急。清廷任命江忠源為安徽巡撫，江忠源帶病領兵救援廬州，十二月中，太平軍攻陷廬州，江忠源憂憤而死。太平天國甲寅四年，即清咸豐四年，公元1854年農曆正月，太平軍攻陷湖北漢陽，二月初一，又攻陷湖南岳陽，太平軍西征連戰皆捷，向湖南長沙進軍。

　　太平軍再次兵臨長沙城下，而且來勢凶猛，曾國藩奉旨在湖南省興辦團練，招募鄉勇，在衡陽建造戰船。湖南省鄉親父老對曾國藩所督辦的湘軍寄望甚大，希望湘軍能夠保衛鄉里，擊退太平軍。曾國藩為了鼓勵士氣，振奮人心，撰寫了一篇《討粵匪檄》，力數洪秀全等人「荼毒生靈百萬，蹂躪州縣五千餘里」，太平軍所過之境，「一概搶掠罄盡，寸草不留」，而洪秀全、楊秀清等首領「自處於安富尊榮」，而被脅之人「犬豕牛馬之不若」。又斥責太平天國破壞倫理，儒、道、佛都受摧殘：「粵匪竊外夷之緒，崇天主之教」，「士不能誦孔子之經，而別有所謂耶穌之說，《新約》之書；舉中國數千年禮儀人倫，《詩》、《書》典則，一旦掃地盪荊」，「此豈獨我大清之變，乃開闢以來名教之奇變」。曾國藩在檄文中呼籲：「凡讀書識字者，又烏可袖手安坐，不思一為之所也！」


《討粵匪檄》全文

　　為傳檄事：逆賊洪秀全、楊秀清稱亂以來，於今五年矣。荼毒生靈百萬，蹂躪州縣五千餘里。所過之境，船隻無論大小，人民無論貧富，一概搶掠罄盡，寸草不留。其虜入賊中者，剝取衣服，搜括銀錢，銀滿五兩而不獻賊者，即行斬首。

　　男子日給米一合，驅之臨陣向前，驅之築城濬濠；婦人日給米一合，驅之登陴守夜，驅之運米挑煤。婦女不肯解腳者，則立斬其足以示眾婦；船戶而陰謀逃歸者，則倒抬其屍以示眾船。粵匪自處於安富尊榮，而視我兩湖、三江被脅之人，曾犬豕牛馬之不若，此其殘忍慘酷，凡有血氣者，未有聞之而不痛憾者也。

　　自唐虞三代以來，歷世聖人，扶持名教，敦敘人倫，君臣父子，上下尊卑，秩然如冠履之不可倒置。粵匪竊外夷之緒，崇天主之教，自其偽君偽相，下逮兵卒賤役，皆以兄弟稱之，謂惟天可稱父，此外凡民之父，皆兄弟也；凡民之母，皆姊也。農不能自耕以納賦，而謂田皆天王之田；商不能自賈以取息，而謂貨皆天王之貨；士不能誦孔子之經，而別有所謂耶穌之說，《新約》之書；舉中國數千年禮儀人倫，《詩》、《書》典則，一旦掃地盪荊。此豈獨我大清之變，乃開闢以來名教之奇變，我孔子、孟子之所痛哭於九原，凡讀書識字者，又烏可袖手安坐，不思一為之所也。

　　自古生有功德，沒則為神，王道治明，神道治幽，雖亂臣賊子，窮凶極丑，亦往往敬畏神祇。李自成至曲阜，不犯聖廟；張獻忠至梓潼，亦祭文昌。粵匪焚郴州之學宮，毀宣聖之木主，十哲兩廡，狼藉滿地。嗣是所過郡縣，先毀廟宇，即忠臣義士，如關帝、岳王之凜凜，亦皆污其宮室殘其身首；以至佛寺、道院、城隍、社壇，無廟不焚，無象不滅；斯又鬼神所並憤怒，欲雪此憾於冥冥之中者也。

　　本部堂奉天子命，統師二萬，水陸並進。誓將臥薪嘗膽，殄此凶逆，救我被虜之船隻，拔出被脅之民人。不特紓君父宵旰之勤勞，而且慰孔孟人倫之隱痛；不特為百萬生靈報枉殺之仇，而且為上下神祇雪被辱之憾。是用傳檄遠近，咸使聞知。倘有血性男子，號召義旅，助我征剿者，本部堂引為心腹，酌給口糧。倘有抱道君子，痛天主教之橫行中原，赫然奮怒以衛吾道者，本部堂禮之幕府，待以賓師。倘有仗義仁人，捐銀助餉者，千金以內，給予實收部照，千金以上，專摺奏請優敘。倘有久陷賊中，自拔來歸，殺其頭目，以城來降者，本部堂收之帳下，奏授官爵。倘有被脅經年，髮長數寸，臨陣棄械，徒手歸誠者，一概免死，資遣回籍。

　　在昔漢、唐、元、明之末，群盜如毛，皆由主昏政亂，莫能削平。今天子憂勤惕厲，敬天恤民，田不加賦，戶不抽丁，以列聖深厚之仁，討暴虐無賴之賊，無論遲速，終歸滅亡，不待智者而明矣。若爾被脅之人，甘心從逆，抗拒天誅，大兵一壓，玉石俱焚，亦不能更為分別也。

　　本部堂德薄能鮮，獨仗忠信二字為行軍之本。上有日月，下有鬼神，明有浩浩長江之水，幽有前此殉難各忠臣烈士之魂，實鑒吾心。咸聽吾言！檄到如律令，無忽！
