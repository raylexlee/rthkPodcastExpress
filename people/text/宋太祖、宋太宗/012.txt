呂蒙正，字聖功，河南洛陽人，生于後晉出帝開運三年(944年)，年輕時父母離異，生活顛沛流離，曾經在佛寺寄食讀書，太平興國二年（977年）丁丑科狀元，授將作監丞，通判昇州，時年三十四歲。三年後，即太平興國五年（980年），拜左補闕，知制誥。端拱元年（988年），李昉罷相，呂蒙正拜相。蒙正正直敢言，史書記載，某年正月十五，宋太宗視察京城，回宮後大宴群臣，高興地表示：「五代時民不聊生，朕躬覽庶政之後，萬事順利，每念得上天庇祐，國家繁盛，由此可知治亂在人。」群臣舉杯慶賀，呂蒙正卻離開座位走到太宗面前說：「皇上所到之處，早已事先佈置，所見都是繁盛景像。臣嘗見都城外附近，有百姓饑寒而死。願陛下視近以及遠，蒼生之幸也。」

民間流傳一則《破窯賦》，據稱是呂蒙正所作。

「時也命也運也！天有不測風雲，人有旦夕禍福；蜈蚣百足行不及蛇，靈雞有翼飛不如鴨；馬有千里之程，無人不能自往；人有凌雲之志，非運不能騰達。文章蓋世，孔子尚困於陳邦；武略超群，太公垂釣於渭水；盜跖年長，不是善良之輩；顏回命短，實非兇惡之徒。堯舜至聖，卻生不肖之子；瞽叟頑呆，反生大聖之兒；張良原是布衣，蕭何稱謂縣吏；晏子身無五尺，封為齊國首相；孔明臥居草盧，能作蜀漢軍師；韓信無縛雞之力，封為漢朝大將；馮唐有安邦之志，到老半官無封；李廣有射虎之威，終身不第；楚王雖雄，難免烏江自刎；漢王雖弱，卻有江山萬里；滿腹經綸，白髮不第；才疏學淺，少年登科。有先富而後貧，有先貧而後富；蛟龍未遇，潛身於魚蝦之間，君子失時，拱手於小人之下。天不得時，日月無光；地不得時，草木不長；水不得時，風浪不平；人不得時，利運不通。

　　昔時也，余在洛陽，日投僧院，夜宿寒窯，布衣不能遮其體，淡粥不能充其飢；上人憎下人厭，皆言余之賤也！余曰：非吾賤也，乃時也運也命也！余及第登科，官至極品，位列三公，有撻百僚之杖，有斬鄙吝之劍；出則壯士執鞭，入則佳人捧秧；思衣則有綾羅錦緞，思食則有山珍海味，上人寵下人擁，人皆仰慕，言余之貴也。余曰：非吾貴也！乃時也運也命也！蓋人生在世，富貴不能移，貧賤不可欺。此乃天地循環，終而復始者也！ 人能知足，不怨天地，順天理立善造命運也。」
